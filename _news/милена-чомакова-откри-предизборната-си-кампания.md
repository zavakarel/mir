---
date: 2023-09-30T09:26:49.209Z
heading: Милена Чомакова откри предизборната си кампания
image: 12549922121748107405.jpg
sections:
  - text:
      - paragraph: "Със скандирания ПОБЕДА посрещнаха Милена Чомакова. Милена Чомакова
          откри предизборната си кампания пред препълнената зала на Читалище
          „Слънце“ в град Ихтиман. "
      - paragraph: '"Жителите искат нов кмет, който да е почтен, добър и грижовен" заяви
          Симеон Славчев, председател на ПП "МИР". "Представям ви такъв човек -
          Милена Чомакова. Тя ще бъде следващият кмет на община Ихтиман. '
      - paragraph: >
          Под бурните аплодисменти на публиката Чомакова представи кандидатите
          за съветници и кметове на села.
      - paragraph: >
          Кандидатът за общински съветник Д-р Лазаров заяви, че лекарската му
          професия предполага грижа за хората. Такива ще бъдат и бъдещите
          съветници от ПП "МИР" - активни и ангажирани с проблемите на всеки
          човек".
      - paragraph: >
          Венци Бонев, който е кандидат за кмет на с. Живково заяви, че бъдещата
          власт ще бъде "нетърпима към корупцията".
      - paragraph: "Милена Чомакова обеща на присъстващите тя и нейните съмишленици да
          работят за бъдещето на Ихтиман. "
      - paragraph: >
          “Идеята да се кандидатирам за кмет на община Ихтиман обмислях дълго. С
          моите съмишленици от сдружение „За Ихтиман“ и с хората от селата,
          често сме коментирали, какъв кмет ни е необходим. Бъдещият кмет на
          Ихтиман ще бъде човек с достойнство! Човек, който поставя интересите
          на хората от нашата община пред своите! Единодушни сме, че в Ихтиман
          ще има промяна! Промяна, която ще върне на власт човечността и
          добротата! Грижата за всеки човек! 

          Затова се обединихме. Вече сме заедно! Много сме! И сме силни!

          Хора с авторитет, с професии, хора почтени! В тези избори сме заедно!

          Хора, които не искаме Ихтиман и селата да продължават да потъват в лъжите и нерешените проблеми.

          Нека се противопоставим на корупцията и измамите! На страха и насилието! Вие сте промяната! Всички вие сте новата власт на Ихтиман!

          Гласувайте за бъдещето! Гласувайте за нас! Партия МИР! Номер 63 в бюлетините! За кмет, съветници и кметове на селата!"
      - paragraph: >
          Бурни аплодисменти и скандирания "ПОБЕДА" изпратиха Чомакова и
          кандидатите на ПП "МИР".
      - paragraph: За доброто настроение на публиката се погрижиха танцов ансамбъл
          "Средногорски полъх", а събранието бе закрито с концерт на Емилия.
      - paragraph: Вакарелци изненадаха Милена с кошница цветя, която бе поднесена от
          Бойко Стойнов и Храбър Дойчев – Хари.
---
