---
gender: female
name: Милена Чомакова
age: 43
position: Кмет на Ихтиман
election_number: 63
quote: Във властта ще влязат почтени хора с добро име в обществото!
facts:
  born: "Гр. Ихтиман. "
  education: Магистър 'Международни икономически отношения', завършила УНСС.
  family: "Омъжена, с едно дете. "
  work: "Старши вътрешен одитор в Министерство на регионалното развитие и
    благоустройството, ръководител на вътрешния одит на Държавна агенция
    'Държавен резерв и военновременни запаси'. "
photo: 376803465_272656228986323_6942697388337488751_n.jpg

info:
  - heading: Защо се кандидатира за кмет на Ихтиман
    text:
      - paragraph: Моята кауза е да направя града си и селата в общината по-добри места
          за живеене. От доста време ни обясняват, че трябва да се примиряваме,
          защото нищо не може да се направи, за да живеем в по-добри условия. Не
          искам да гледам, как другите градове и села придобиват модерен
          европейски вид, а ние пропускаме възможности за развитие. Цялото ни
          време и усилия в момента са фокусирани да имаме основни човешки права,
          например за здравно обслужване или чисти улици, без дупки и кални
          трапове. Аз мисля, че ако преодолеем страха си от промяна, можем да
          превърнем града си и селата в едни хубави малки селища с бъдеще.
  - text:
      - paragraph: Предполагам, че всички кандидати в тези избори имат програма, план,
          който да предложат на избирателите. Разликата между моята програма и
          тези на останалите кандидати е, че аз поставям на първо място
          интересите на нашата общност. Интересите на гражданите от цялата
          община. В програмата сме предвидили и действия, с които да наваксаме
          всичко, което е пропуснато до момента. Пропуснати са много възможности
          за европейско финансиране - община Ихтиман няма МИГ, например. От 265
          общини Ихтиман е една от двете без МИГ. Това е абсурдно! Пропуснати са
          инвеститори – български, чуждестранни и заедно с тях хиляди работни
          места. Пропуснато е да поправят пътищата ни, улиците ни. Пропусната е
          грижата за здравето на хората в общината. Всички тези пропуски правят
          живота ни труден. Ако продължаваме така, ще пропуснем бъдещето си! И
          като гледаме тази картина, няма причина младите хора да остават тук.
          Логично е те да искат по-добър живот за себе си и семействата си.
          Обикновено програмите съдържат намерения за реформа в администрацията,
          електронни услуги в общината, ремонт на водопровода, канализацията,
          улиците и пътищата, създаване на детски и спортни площадки, развитие и
          подкрепа за малкия и средния бизнес. Всичко това трябва да направи
          града и селата по приветливи и най-вече по-удобни за живеене.
          Осъществяването на програмата изисква инвестиция на много енергия и
          много работа, но аз не се страхувам, защото не съм сама. Сигурна съм,
          че ще успеем да я осъществим, защото с мен са всички от Сдружение „За
          Ихтиман“. Ние сме съмишленици, които милеят за града си, за селото си
          за приятелите и близките си. Те просто искат всички в нашата община да
          живеят по-добре.
    heading: Нейната програма и акцентите в нея
  - text:
      - paragraph: Моите избиратели са хората, които искат да останат да живеят в нашата
          община, които свързват бъдещото си развитие с нашия град, със селата в
          селищната ни система. Моите избиратели не са от определена политическа
          сила, а са всички, които искат нашият град и хората в него да имат
          значение, да бъдат фактор в развитието на района. Моите съмишленици са
          хора, които мразят лъжите и некомпетентността. Хората от нашата община
          искат да свързват мечтите си с Ихтиман и родните си села. Нашите
          кандидати, кандидатите на партия МИР, подкрепени от сдружение „За
          Ихтиман“ са шансът да постигнем целите си. А колкото до опонента ми,
          аз и хората от сдружението заставаме срещу страха и наглостта,
          некомпетентността и неспособността, която се прикрива с лъжи.
          Опонентът ми са хората, които от позицията на властта са заменили
          обществените интереси с личните си. Хората, които отдавна
          злоупотребяват с доверието и данъците на жителите и фирмите.
    heading: Кои са нейните избиратели
id: 1
---
